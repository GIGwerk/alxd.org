<!DOCTYPE html>
<html lang=""> 
  <head>
    <meta charset="utf-8"/>
    <title>Codzienne problemy cyborga: relacja - alxd</title>  
    <meta name="author" content="Pawel Chojnacki">
    <link rel="icon" type="image/png" sizes="any" href="./theme/images/favicon.png">
    
    <meta name="HandheldFriendly" content="True">
    <meta name="MobileOptimized" content="320">
    <meta name="viewport" content="width=device-width, initial-scale=1.0">

    <!-- FOR DEVELOPMENT ONLY -->
    <!-- <link rel="stylesheet" href="./theme/css/dist/css/bootstrap.css" type="text/css" /> -->
    <link rel="stylesheet" href="./theme/css/main.css" type="text/css" />

    <link href="./None" type="application/atom+xml" rel="alternate" title="alxd ATOM Feed" />
  </head>

  <body>
    <div class="footer-wrapper">
      <div class="container-fluid">
        <div class="row">

            <!-- First, menu column for browsers -->
          <div class="col-sm-2
                      col-md-offset-1
                      col-md-2
                      hidden-xs
                      hidden-print
                      text-center">
            <div class="menu-panel pull-right">
              <a href=".">
                <img src="./images/logo-circ.png">
                <p class="menu-title">
                    alxd
                </p>
              </a>
              <p class="text-muted menu-subtitle">
                  open source transhumanist
              </p>

              <ul class="menu-itembox list-unstyled">
                <li>
                  <a href="./archives.html">
                    archive
                  </a>
                </li>
                <li>
                  <a href="./pages/about.html">
                    about me
                  </a>
                </li>
                  <!-- RSS icon -->
                <br>
                <li>
                  <a href="./None"
                     type="application/atom+xml"
                     rel="alternate"
                     title="alxd ATOM Feed">
                    <button type="button" 
                            class="btn btn-default btn-xs menu-icon">
                      <img src="./theme/images/rss.svg" />
                    </button>
                  </a>
                </li>
              </ul>
            </div>
          </div>

          <!-- Menu column for mobile -->
          <div class="col-xs-12
                      visible-xs-block
                      menu-mobile">
            <div class="btn-group btn-group-justified">
              <div class="btn-group">
                <a href=".">
                  <button type="button" class="btn btn-default">
                    alxd
                  </button>
                </a>
              </div>
              <div class="btn-group">
                <a href="./archives.html">
                  <button type="button" class="btn btn-default">
                    archive
                  </button>
                </a>
              </div>
              <div class="btn-group">
                <a href="./pages/about.html">
                  <button type="button" class="btn btn-default">
                    about
                  </button>
                </a>
              </div>
  <!--             <div class="btn-group">
                <a href="./archives.html">
                  <button type="button" class="btn btn-default">
                    resources
                  </button>
                </a>
              </div> -->
            </div>
          </div>


          <!-- Main column -->
          <div class="col-sm-9
                      col-md-7
                      col-lg-6
                      article-body">

<div> 
  <article>
    <div class="text-justify">
      <h2 class="text-left">Codzienne problemy cyborga: relacja</h2>
        Also in: 
          [<a href="./cyborgs-daily-problems-the-story.html">en</a>]
      <p><a href="http://professional.medtronic.com/pt/neuro/dbs-md/prod/soletra/">
  <img class="article-img" src="images/02_cyborg_story/medtronic-soletra.jpg" style="width: 300px; height: 300px;" title="Soletra neurostimulator by Medtronic">
</a></p>
<p>Przywykliśmy do czytania historii o technologiach radykalnie zmieniających nasze ciała i umysły w książkach science fiction. Z czasem podobne pomysły zaczęły się pojawiać w czasopismach naukowych, często okrutnie źle rozumiane i powtarzane przez dziennikarzy, zapowiadających powszechność telepatii czy telekinezy dla każdego. Pozostawały one poza codziennością zwykłych ludzi, bardziej jako ciekawostka, nie bliższa niż lądowanie na Księżycu czy podbój Marsa.</p>
<p>Bardzo niewiele osób zdaje sobie sprawę z faktu, że technologie jak cyborgizacja (nie bójmy się użyć tego słowa!) są już dostępne i używane do leczenia chorych w normalnych szpitalach. Nie są to może błyszczące, chromowane implanty<span title="w zasadzie są, ale nie widać tego pod skórą">*</span> pozwalające na rzucanie samochodami czy przeskakiwanie budynków, a zwykłe urządzenia medyczne pozwalające na radzenie sobie z nieuleczalnymi dotąd chorobami. Mają te same wady, co wszystkie normalne terapie w ramach NFZtu: musisz czekać dwa miesiące na operację kolana? Cóż, cyborg musi czekać ponad rok na nowe baterie.</p>
<p>Zapewniam więc, że nawet z takim wstępem nie jest to artykuł oderwany od rzeczywistości.</p>
<p>Kilka miesięcy temu poznałem Zuzannę, posiadaczkę dwóch (symetrycznych) implantów mózgu w <a href="http://pl.wikipedia.org/wiki/Ga%C5%82ka_blada">gałkach bladych</a>. Na co dzień nie da się ich zauważyć - chyba, żeby naprawdę uważnie przyjrzeć się jej arteriom szyjnym, których wydaje się być za dużo. Pod skórą znajdują się bowiem kable łączące elektrody w mózgu z neurostymulatorami wszytymi w okolice obojczyków. Jest to bardzo rozsądne rozwiązanie, pozwalające wymienić baterie czy przeprowadzić złożone kalibracje (na które nie pozwala sam pilot) bez otwierania czaszki.</p>
<p>Jakie supermoce dają one Zuzannie? Możliwość chodzenia i używania rąk, jak robi to każdy z nas - naturalnie i płynnie. Urodziła się ona bowiem z <a href="http://pl.wikipedia.org/wiki/Dystonia">dystonią</a>, poważną chorobą neurologiczną pogarszającą się z czasem, odbierającą jej możliwość precyzyjnej kontroli nad kończynami. Pierwsze poważne problemy zaczęły się, gdy Zuzanna miała 10 lat - do czasu gimnazjum uniemożliwając jej samodzielny chód.</p>
<p>Na szczęście spotkała na swojej drodze neurochirurga i badacza, który zaproponował jej udział w eksperymencie, oferując dostęp do pary neurostymulatorów na koszt państwa. Jedyne, co musiała zrobić w zamian to, to zgodzić się na bycie obiektem eksperymentalnym - i zostać bohaterką artykułu naukowego. Dwa miesiące po pierwszej operacji Zuzanna była w stanie chodzić i pisać, wracając do całkowicie normalnego życia.</p>
<p>Jak to w życiu bywa, pojawiły się problemy. Przetarł się przewód w mózgu, który musiał być wymieniony, elektroda - nieco się przesunęła. Po w sumie trzech latach operacji Zuzanna była w pełni sprawnym cyborgiem - nie potrzebowała więcej niż czterech dni od każdym zabiegu, aby wpaść spowrotem w dzienną rutynę. Nie sposób było stwierdzić, że kiedykolwiek mogła mieć problemy z chodzeniem, pisaniem, trzymaniem rzeczy, czy nawet - żonglowaniem.</p>
<p>Wiwat, nauka!</p>
<p>Kiedy jednak sam spotkałem Zuzannę trzy lata później, ledwo kuśtykała o kulach. Co się stało? Czyżby elektrody skorodowały? Mózg się <a href="http://pl.wikipedia.org/wiki/Habituacja">zhabituował</a>? Nie - wyczerpała się jedna z baterii, a żaden z lekarzy nie miał najbledszego pojęcia, skąd można wziąć zamienniki. Polska służba zdrowia nigdy nie wrzuciła 'baterii do neurostymulatorów' do koszyka świadczeń.</p>
<p>Zuzanna zaczęła więc szukać sama. Szpital odpowiadał zwykłym "Nie mamy pojęcia", kilku neurologów zaproponowało rozejrzenie się za bateriami na Zachodzie nie słysząc o procedurach wymiany w Polsce. Zapytawszy się korporacji produkującej same neurostymulatory Zuzanna usłyszała ofertę: 60 tysięcy złotych za nowy implant, ale bez możliwości wymiany go w kraju. Polscy chirurdzy mają zgodę na instalowanie jedynie urządzeń zakupionych przez państwo, nie samego pacjenta. Próba wyjazdu za granicę - na przykład do Niemiec - i znalezienia tam szpitala chętnego wykonać operację również nie mogła być wzięta pod uwagę - ubezpieczenie zdrowotne pokrywa tylko procedury już w koszyku. Dla urzędników wymiana baterii może nie różnić się niczym od powiększenia piersi.</p>
<p>Po ośmiu miesiącach batalii bez możliwości kontroli własnych kończyn Zuzanna była całkowicie wyczerpana - toteż zaoferowałem jej swoją pomoc. W ciągu kolejnych trzech dni wykonałem w sumie 29 telefonów do NFZtu, jeden do Rzecznika Praw Pacjenta, oraz wymieniłem kilka emaili z firmą Medtronic, korporacją produkującą implanty.</p>
<p>Co udało mi się ustalić:
 - Polska służba zdrowia nie zna pojęcia 'wymiany baterii', jedynie 'wymianę implantu' - co mogło być główną przyczyną nieporozumień między lekarzami a urzędnikami.
 - Implanty dla już leczonych pacjentów dostępne są za około 21 tysięcy złotych, jednak koszta może pokryć ubezpieczyciel.
 - Szpitale ograniczone są zwykle do możliwości wymiany jednej sztuki stymulatora rocznie (w ogóle, nie na pacjenta) - i przyjąć mogą tylko osoby, które u nich zostały pierwszy raz zaimplantowane.
 - Istnieją jednak w Polsce dwie placówki bez takich limitów, mogące wymieniać nawet kilka stymulatorów miesięcznie. Nie wiedział o nich dyrektor warszawskiego szpitala, gdzie Zuzanna otrzymała swoje pierwsze implanty, Rzecznik Praw Pacjenta - ani żadna osoba z NFZtu.</p>
<p>Pierwszym z tych miejsc jest <strong>Klinika Neurochirurgii <a href="http://www.ipin.edu.pl/">Instytutu Psychiatrii i Neurologii</a></strong> przy ulicy Sobieskiego w Warszawie. Drugim jest <strong>Poradnia Stymulatorowa <a href="http://www.spsk4.lublin.pl/">Czwartego Samodzielnego Szpitala Publicznego</a></strong> w Lublinie, przyjmująca jednak nowych pacjentów tylko przez pierwsze dwa tygodnie każdego miesiąca.</p>
<p>Jako, że oboje mieszkaliśmy w Warszawie, zaproponowałem Zuzannie natychmiastowe udanie się do IPiNu - gdzie w zasadzie od razu, już czwartego dnia poszukiwań udało się jej dostać na listę osób oczekujących na wymianę. W ciągu trzech tygodni przeszła niezbędną operację, a po miesiącu kalibracji i ćwiczeń (podczas których nie opuściła ani jednych zajęć na uniwersytecie) była w stanie z łatwością nie tylko chodzić i biegać, ale również tańczyć.</p>
<p>W tym miejscu chciałbym podziękować anonimowemu pracownikowi firmy Medtronic, którego ogromna pomoc pozwoliła nam złożyć wszystkie części układanki i znaleźć szpital oferujący nie tylko wymianę baterii, ale nawet wszczepienie nowszej, rozładowującej się znacznie wolniej wersji implantu (z pilotem!). Niestety, nie jestem w stanie wymienić go z imienia z powodu zasad poufności firmy, na które zgodziłem się wysyłając pierwszego emaila.</p>
<p>W tej chwili Zuzanna wie, co należy zrobić w przypadku, gdyby potrzebowała wymiany drugiej baterii. Nie znam jednak sposobu na zapewnienie rozpowszechniania tej informacji tak poprzez Rzecznika, jak i Narodowy Fundusz Zdrowia - są oni raczej uwikłani siecią procedur, nie posiadając dostępu do szybkiej bazy danych mogącej pomóc takim pacjentom. Jak dotąd żadna z gazet nie była też zainteresowana wydrukowaniem tej historii bez wywiadu z Zuzanną, która jednak szanuje swoją prywatność i nie chciałaby pokazywać twarzy szerokiej publice.</p>
<p>Jeżeli macie jakieś pomysły, jak można dotrzeć z tą wiedzą do szerszej publiki, dajcie mi proszę znać.</p>
<p>Wpis ten ma na celu jedynie pokazanie prawdziwej historii, być może uproszczonej w kilku miejscach. Kolejne przedstawią analizę choroby i stymulatora Zuzanny z punktu widzenia naukowca i hakera oraz opis sytuacji prawnej osób z implantami mózgu w Europie. Obawiam się jednak, że nie będę tłumaczył ich z angielskiego, który ma być docelowym językiem tego bloga.</p>
    </div>
  </article>
</div>

          </div>
        </div>
      </div>
      <!-- virtual class to create a sticky footer -->
      <div class="push"></div>
    </div>

    <!-- Footer -->
    <div class="footer">
        <div class="row">
          <div class="col-xs-12
                      col-sm-9
                      col-sm-offset-2
                      col-md-7
                      col-md-offset-3
                      col-lg-6
                      col-lg-offset-3
                      small
                      text-muted
                      text-tiny
                      text-justify">
            <p>
              <a href="https://creativecommons.org/licenses/by-sa/3.0/deed.pl">CC-BY-SA</a>
                Pawel Chojnacki 2014
              <br>
              Site generated with <a href="http://blog.getpelican.com/">Pelican</a> static site generator. RSS Icon made by <a href="http://www.flaticon.com" title="Flaticon">Elegant Themes</a>.
            </p>
          </div>
        </div>
    </div>
  </body>
</html>