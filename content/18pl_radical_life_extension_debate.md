Title: Radykalne przedłużanie życia - debata
Date: 2017-01-18
Slug: radical-life-extension-debate
Lang: pl
Tags: regenerative medicine, debate, life extension
Translation: false

<a
    href="/images/18_radical_life_extension_debate/debata.jpg"
    target="_blank">
<img
    title="Zdjęcie debaty Creative Commons BY SA Kamil Muzyka"
    class="article-img"
    src="/images/18_radical_life_extension_debate/debata.jpg"
    style="width: 600px; height: auto; margin: 2em auto 2em;">
</a>

Skupiwszy się ostatnio na zupełnie innych projektach, nie wspomniałem o swoim udziale w [Festiwalu Przemiany](http://www.przemianyfestiwal.pl/) organizowanym przez [Centrum Nauki Kopernik](http://www.kopernik.org.pl/) w Warszawie między 1 a 4 września 2016.

Na panelu "Radykalne przedłużanie życia" dyskutowałem z [dr Grażyną Mosieniak](http://www.nencki.gov.pl/pracownia-molekularnych-podstaw-starzenia) z Instytutu Biologii Doświadczalnej imienia M. Nenckiego PAN. Pani doktor przedstawiała punkt widzenia naukowca zajmującego się starzeniem, ja sam zaś transhumanisty, starającego się działać na rzecz medycyny regeneracyjnej poza Akademią.

Razem dość zgodnie proponowaliśmy wprowadzenie w debacie publicznej podziału na długość życia (_lifespan_) oraz długość zdrowego życia (_healthspan_) - żadna z których nie powinna być pominięta. Rozmawialiśmy o kierunkach rozwoju nauk o starzeniu się, szczególnie ruchu dr Aubreya de Greya opisanym w książce [Ending Aging (EN)](https://en.wikipedia.org/wiki/Ending_Aging), organizacjach takich jak [SENS](http://www.sens.org/) i [Methuselah Foundation](https://www.mfoundation.org/).

Jako osoba związana z ruchami otwartej nauki wielokrotnie podkreślałem, jak krytyczne jest podnoszenie jakości produkowanej wiedzy przez strategie [Otwartego Dostępu](https://pl.wikipedia.org/wiki/Otwarty_dost%C4%99p) do publikowanych artykułów i danych. Warto też pamiętać, że gdy już opracujemy odpowiednie technologie, ważne będzie zapewnienie dostępu do nich, unikając wielokrotnego przedłużania patentów medycznych - co jak na razie dzieje się tylko w kilku krajach świata, np w [Indiach](http://blogs.wsj.com/indiarealtime/2015/03/19/inside-india-indias-fight-against-big-pharma-patents-is-a-just-war/).

Całość naszej debaty możecie poznać pod aresem `https://www.youtube.com/watch?v=KDkpPccQLyk` lub poniżej:

<div style="margin: 1em; width: 100%; text-align: center">
  <iframe width="560" height="315" src="https://www.youtube.com/embed/KDkpPccQLyk" frameborder="0" allowfullscreen></iframe>
</div>

Zapraszam też do zapoznania się z innymi debatami i wykładami, zaczynając od [Wystąpienia Inauguracyjnego](https://www.youtube.com/watch?v=-xWz-ggvFuQ).
